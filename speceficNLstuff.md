**Wifi-tracking**
De privacytoezichthouders benadrukken dat de bepalingen in de ePrivacyverordening voor het volgen van mensen via hun mobiele apparaat in lijn moeten zijn met de AVG. Onder de AVG is deze manier van volgen alleen toegestaan als mensen toestemming geven of als de gegevens worden geanonimiseerd. Om hier een beroep op te kunnen doen, moeten partijen aan de volgende 4 voorwaarden voldoen: (i) de gegevens worden alleen voor statistische doeleinden verzameld, (ii) het volgen moet beperkt wordt in tijd en ruimte tot die gegevens die strikt noodzakelijk zijn voor dit doeleinde (iii),  de gegevens worden verwijderd of direct geanonimiseerd en (iv) er zijn effectieve opt-out mogelijkheden.
De voorgestelde ePrivacyverordening geeft nu echter de indruk dat organisaties gegevens van mobiele apparaten mogen verzamelen om de locatie van mensen te volgen, bijvoorbeeld door wifi- of bluetoothtracking zonder de toestemming van betrokkenen. Organisaties die deze gegevens verzamelen zouden kunnen volstaan met het informeren van mensen en door hen erop te wijzen dat zij hun apparaat uit kunnen zetten als ze niet willen worden gevolgd. De toezichthouders vragen de Europese Commissie te bevorderen dat er een technische standaard voor mobiele apparaten wordt ontwikkeld waarmee mensen automatisch kunnen aangeven niet op deze manier te willen worden gevolgd.

**Analyse van inhoud en metadata**
Zowel de inhoud van communicatie als de metadata (verkeers- en locatiegegevens) zijn gegevens van zeer gevoelige aard, en verdienen hetzelfde hoge beschermingsniveau. Het uitgangspunt in de ePrivacyverordening zou moeten zijn dat het verboden is om zowel metadata als de inhoud van berichten te verwerken zonder de toestemming van alle gebruikers (zenders Ã©n ontvangers). Providers zouden wel diensten moeten kunnen aanbieden waar de gebruiker expliciet zelf om verzoekt, zoals zoekfunctionaliteiten in iemands eigen mail en diensten die tekst omzetten in gesproken taal. Er zou een huishoudelijke uitzondering opgenomen moeten worden in de Verordening voor het verwerken van inhoud en metadata voor dergelijk persoonlijk gebruik.

